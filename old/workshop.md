---
---

# MicroPython

MicroPython je druh Pythonu určený pre naprogramovanie mikroprocesorov. K tým vieme pripojiť
rôzne hardvérové senzory a moduly.


## MicroPython workshop

Na zariadeniach NodeMCU si vyskúšame rozsvietiť LEDku, prehrať 1D animáciu na LED pásiku,
odmerať teplotu či množstvo svetla. Samozrejme toto všetko môžeme ovládať aj z mobilu
alebo počítača cez internet, nakoľko zariadenie NodeMCU obsahuje WiFi modul.

Workshop zvládnu aj začiatočníci, nie je potrebná znalosť elektroniky či programovania v Pythone.

<div style="text-align:center"><img src ="/images/workshop/nodemcu.jpg" width="350"/></div>


## MicroPython workshop pre učiteľov

Mnoho učiteľov sa obáva komplikovanosti vyučovania hardvéru, a to pritom úplne zbytočne.
Rozsvietiť LED pásik, odmerať teplotu či dokonca naprogramovať si vlastného robota
sa v skutočnosti dá naučiť v priebehu niekoľkých vyučovacích hodín.
Ukážeme si, aké jednoduché je začať s hardvérom, ktoré mikroprocesory sú najlepšie pre výučbu
a ako do informatiky zakomponovať fyziku alebo biológiu.


## Hardvér na workshope

* **NodeMCU** - vývojová doska s MicroPythonom
* **Digitálny Teplomer** - DS18B20
* **Programovateľný LED pás** - Neopixel LED Strip
* **Senzor svetla** - fotorezistor
* **Farebná LED dióda**

<div style="text-align:center"><img src ="/images/workshop/neopixel.jpg" width="350"/></div>


## Zorganizovanie workshopu

V prípade záujmu o workshop ma neváhajte kontaktovať. Minimálna dĺžka workshopu je 120 minút
(programovanie animácii na LED pásiku, meranie teploty, meranie množstva svetla a bezdrátová komunikácia cez WiFi).

Pre detailnejšie porozumenie daného hardvéru je vhodný dlhší workshop (3 až 4 hodiny).


## O lektorovi

Marek je študentom FIIT STU, absolventom Gymnázia Jura Hronca v Bratislave a venuje sa navrhovaniu elektronických komponentov a ich programovaniu. Podieľal sa na viacerých zaujímavých projektoch, ako je napríklad startup s elektronickými pomôckami pre nevidiacich, inteligentná automatizácia budovy či výroba LED panelov do televíznych štúdií. Je aktívnym členom združenia SPy, o.z., ktoré organizuje pravidelné Python meetupy a konferenciu PyConSK. Výhody Pythonu a krásu hardvéru chce naučiť vidieť aj ostatných, preto začal organizovať MicroPython workshopy.
<br>[www.marekmansell.sk](http://marekmansell.sk/).
<br>[www.linkedin.com/in/marekmansell](http://www.linkedin.com/in/marekmansell)


```
Mail: marek.mansell@gmail.com
```
